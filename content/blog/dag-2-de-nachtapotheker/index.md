---
title: Dag 2 - De Nachtapotheker
date: "2020-03-17T23:46:37.121Z"
description: "Een kuch marathon en apocalypse pasta"
---

Ik word wakker rond 7:00. Ik heb niet al te goed geslapen en voel een lichte hoest gepaard met wat keelpijn. Even voer ik een persoonlijk contactonderzoek uit in gedachten. Wie heeft me deze hoest gegeven. Was het die collega van werk of is het toch m'n vriendin geweest. Dat moet ik even toelichten. Mijn vriendin werkt in de modebranch. Haar baas is op regelmatige basis in China vanwege de productie die daar plaatsvindt. In januari maakte hij nog de grap naar m'n vriendin 'ik drink niet' dus kan ik ook geen corona hebben. Persoonlijk vond ik het een belabberde grap. Maar goed. Het zou toch niet zo zijn dat zij het via haar werk heeft meegenomen. We gaan het zien. Mocht ik opeens stoppen met deze blogreeks dan heb ik of de interesse verloren dee reeks te blijven schrijven of..... goed. 

Ik begin de dag weer met de gebruikelijke video calls. Het is belangrijke dag. We willen namelijk ons hulp voor corona platform vandaag lanceren. Onze business director had al wat lijntjes naar de pers uitgezet. En Goedemorgen Nederland heeft wel oren naar dit verhaal. Ook The Next Web, Nederlandse grootste tech blog en evenement geeft aan wil wat over ons schrijven. Maar genoeg even over het platform. Ik moest namelijk nog een recept ophalen bij de apotheek. Voordat ik de deur uitstap wordt ik tegengehouden door m'n vriendin. Ze geeft me strikte regels mee en wijst me op de 1,5 meter afstand en het gebruik van desinfectie spray bij elk verdacht contact met oppervlaktes waar het corona virus op zou kunnen leven. 

Het is een kort fietsritje naar de apotheek. Eenmaal bij de apotheek zie ik een ouder stel staan voor een dichtogende apotheek. Er hangt een groot vel papier met daarop we zijn open. Maar in mijn ogen zag het er vrij dicht uit. Ik vraag de oudere dame of ze echt open zijn. Ze antwoord me met een Amsterdams Noord accent en zegt: 

>"Ze zijn allemaal gek geworden, kan niet eens een normaal gesprek voeren. De wachtende voor me schreeuwt dat ik 2 meter afstand moet nemen, de apotheker praat tegen me vanachter een dicht luik en ik moet m'n medicijnen via een doorgeefkamer afhalen." 

Ik reageer een beetje gerustellend met "ja iedereen is een beetje bang voor het virus, denk ik". Ik moet toegeven het voelt inderdaad wel raar. Ik schuif m'n recept onder het luik door, de apotheker loopt weg en gebaart na 5 minuten dat ik het doorgeefkamertje in mag. Het voelt een beetje alsof ik net 5 gram speed heb besteld en dat ik het in het gebouwtje ernaast kan oppikken. En ja ik loop binnen en m'n medicijnen liggen netjes in 2 doosjes naast elkaar. Ik loop naar buiten en zwaai nog maar even naar binnen als een blijk van dank. 

Eenmaal thuis was ik grondig m'n handen, 20 seconden zoals het RIVM adviseert. Vergeet ook niet de polsen. S'middags zit ik in een virtuele brainstorm. We werken ideeÃ«n uit voor het platform. Voordat ik het weet is het 18:30 en ik merk dat ik het lastig vindt om m'n werk af te sluiten. Dus ik besluit dan ook maar rond 19:00 om te gaan koken. En toen dacht ik, die tonijn en tomatenblikken die ik heb ingeslagen komen nu wel van pas. Ik presenteer met trots mijn apocalypse tonijn pasta. En hij smaakt goed al moet ik het zelf zeggen. Rond 20:00 zetten we onze vaste serie maar weer op. Benieuwd wat morgen zal brengen. 
