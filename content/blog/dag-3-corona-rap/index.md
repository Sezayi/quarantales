---
title: Dag 3 - Corona rap
date: "2020-03-18T22:40:32.169Z"
description: Ziekelijke rap en zelfreflectie
---

Het thuiszitten begint me toch wel een beetje te vervelen. Ik hou van sporten en ben vaak meerdere avonden in de week te vinden bij de voetbal, tafeltennis, gym of in het park aan het hardlopen. Ik heb mezelf een nieuwe ochtendroutine aangemeten. Ik sta op om 07:00 en start de dag met wat lichamelijke oefeningen die ik voorbij zag komen op Arie Boomsma's Instagram. Arie had een filmpje opgenomen waarin hij fanatiek wc rollen tussen pushups door aan het verplaatsen was. 

Het valt me overigens op hoe Instagram verandert. Geen mooie beelden van mensen op vakantie. Vooral veel mensen die creatief omgaan binnenshuis. Vond het wel interessant, je krijgt toch een kijkje in iemands huis. Instagram voelt opeens een stuk persoonlijker. Na m'n workout drink ik een glas water met uitgeperste citroensap. Deze tip kreeg ik van m'n mijn vorige CEO. Het water start je organen op en je krijgt een boel vitamine C binnen. 

Mijn hoest echter is nog niet weg. Ook de keelpijn is nog steeds aanwezig. Gelukkig geen koorts. Ik start mijn computer op en schiet gelijk al weer in werkmodus. Stop. eerst een koffie. Ik las namelijk in een artikel dat het belangrijk is wanneer je vanuit huis werkt je twee momenten creÃ«ert waarop je in en uit tuned van je werk. Voor mij is dit een koffie moment in de ochtend en het kookmoment in de avond. 

In de groepchat van mijn bedrijf zijn al redelijk wat mensen actief. Vandaag wordt het PR-traject opgezet. Het persbericht moet af, er worden QandA's geschreven en een social campagne voorbereid. We starten met een videocalls met het projectteam. Iedereen heeft z'n update en de taken worden verdeeld. 

Ik bel daarna nog even met m'n directe collega. We delen onze ervaringen van de afgelopen dagen en vinden het allemaal nog een beetje wennen. 

S'middags besluit ik een lekkere lunch voor mij en mijn vriendin te maken. Ik maak een verkapte English breakfast met witte bonen, een spiegeleitje, Guacamole mash, cherrytomaatjes en wat bietenhummus. Het smaakt goed.

M'n vriendin en ik hebben elk onze werkplek in huis. Ik zit over het algemeen boven, mede omdat ik redelijk wat calls heb en mij vriendin werkt beneden aan de eettafel. 

In de woonkamer hebben we het raam open staan om zo frisse lucht binnen te krijgen. Voor ons op de stoep is het druk. Hangjongeren hebben zich verzameld rondom een verlaagde Seat Ibiza en Nederlandse rap galmt uit de speakers van de auto. Ik hoor een jochie van 14 zeggen:

>'Ik ga een corona rap schrijven, dan wordt ik zeker beroemd". Waarop een andere gast, die een joint opsteekt zegt "Shit, dat zou echt ziek zijn!" 

De jongeren in Amsterdam Noord trekken zich echt nergens wat van aan. 

S'middags ga ik verder met het persbericht voor de lancering van ons corona hulpplatform. We vinden een mooie invalshoek voor het bericht en hopen dat dit de dag erna gaat worden opgepikt door de media. Wat namelijk blijkt is dat er heel veel mensen zijn die in deze tijd andere mensen willen helpen. Maar zoveel aanbod dat er een hulpoverschot ontstaat. Het is ons doel om deze onbenutte hulppotentie te koppelen aan concrete initiatieven die deze hulp goed kunnen gebruiken. 

Ik vind het toch wel mooi dat er in tijden van crisis ook mooie dingen gebeuren. Mensen verenigen zich, er is meer saamhorigheid en compassie voor elkaar. Het idee dat studenten tijdens de ontgroening allemaal shit moeten doorstaan is alleen maar met de rede dat ze zich daarna meer verbonden voelen met elkaar. 

Eenmaal s'avonds plof ik neer op de bank en overdenk ik mijn dag. Je hoopt natuurlijk nooit op een pandemie en de mensen die overlijden als gevolg van het virus, maar het geeft ons tegelijk een mogelijkheid tot reflectie. Waar doen we het nou allemaal voor? Ik hoop in ieder geval als ik over 9 maanden aan tafel zit tijdens het kerstdiner met mijn familie we koesteren dat het allemaal voorbij is en dat we hebben geleerd van de situatie. Welterusten allemaal!